---
title: "Dvylikta paskaita"
date: "2017-05-18T20:00:00.000Z"
layout: post
path: "/twelfth-lecture/"
category: "Paskaitos"
description: "Dvyliktoji Technologijų antreprenerystės paskaita buvo tikrai neeilinė. Visų pirma ji žavėjo svečių gausa, o antra- tai paskutinė teorinė paskaita prieš visagalį pitchą! 
Užsiėmimo tema \"Antrepreneriški verslo finansavimo būdai\", tad paskaitos metu išklausėme ne vieną patarimą, kaip galima prisitraukti pinigus savo verslui.
Paskaitoje viešėjo mums jau gerai žinomas Arvydas Bložė, Aurelijus Liubinas bei Antanas Bakšys."
---

Dvyliktoji Technologijų antreprenerystės paskaita buvo tikrai neeilinė. Visų pirma ji žavėjo svečių gausa, o antra- tai paskutinė teorinė paskaita prieš visagalį pitchą! 
Užsiėmimo tema "Antrepreneriški verslo finansavimo būdai", tad paskaitos metu išklausėme ne vieną patarimą, kaip galima prisitraukti pinigus savo verslui.
Paskaitoje viešėjo mums jau gerai žinomas Arvydas Bložė, Aurelijus Liubinas bei Antanas Bakšys.

Arvydas mus supažindino su jauno verslo finansavimo šaltiniais ir akcentavo, jog pagrindinė investicijų esmė – į idėją niekas neinvestuoja, pinigai gaunami už idėjos įgyvendinimą! Arvydas paminėjo, kad investicijos gali būti gaunamos įvariais būdais: reikiamą sumą gali skolinti bankas, įmanomas variantas ir pačiam turėti reikalingą pradinį kapitalą verslo pradžiai. Be abejo, ieškoma klientų, partnerių, kurie daugiausia ir prisideda prie verslo sėkmės.

Kitas paskaitos svečias, Aurelijus, pristatė savo kurtą produktą – išmaniąją spyną. Jo sėkmę verslo pasaulyje iš dalies lėmė jau turėtas spynos prototipas. Nes investuotojai visuomet labiau susižavi vizualiai matomu produktu, o ne pačia idėja. Pats įrenginio veikimas labai įdomus – spynos niekaip nenuimsi, nepadės niekas, nei elementariausios žirklės. O vos nutraukus spyną įsijungs signalizacija. Atrodo paprastas dalykas – eilinė spyna. Tačiau išvystyti idėją iki tikro, apčiuopiamo verslo, pasak Aurelijaus, kainavo daug laiko ir pastangų. Baigdamas savo pasakojimą jis mus įtikino, kad pasiduoti nevalia. Jei išsigąsi pirmos nesėkmės, nedidelės kliūties, tai koks iš tavęs gali išeiti verslininkas?  


Paskutinysis paskaitos svečias Antanas Bakšys papasakojo savo sėkmės istoriją dirbant su el. parduotuvėmis. Jo „kelias iki žvaigždes“ prasidėjo labai anksti. Būdamas 15 m. jaunuolis pats sukūrė el.parduotuvę ir matydamas prekių paieškos problemas nutarė pagelbėti tinklams, kurdamas patogią paieškos sistemą. Su savo komanda, pasiūlę idėją šiandieniniam prekybos gigantui pigu.lt, jie sulaukė susidomėjimo ir ėmėsi darbo. Šiuo metu jų paieškos sistema naudojasi ne viena el.parduotuvė (pigu.lt, varlė.lt). Ir kas sako, jog sėkmingu verslininku gali tapti tik solidaus amžiaus? Jei turi gerą idėją, amžius ne riba. Ir Antanas mums tą puikiai įrodė.  

Regis, kad visos kurso teorinės paskaitos peržvelgtos. Džiugu, jog turėjome galimybę susitikti su tiek daug charizmatiškų, veiklių asmenybių, pasiklausyti jų patarimų, kurie galbūt pravers ateityje. Juk kas gali žinoti, gal netikėtai ir mes „įsisuksime“ į verslo pasaulį... o turėti šiokį tokį supratimą apie šį  neramumų ir įspūdžių pilną verpetą, mūsų nuomone, yra būtina. 

<i>Tad ad augusta per angusta</i> (lot. "per sunkumus į laimę"). Mąstom, rizikuojam ir ateitį žvelgiam pozityviai! 