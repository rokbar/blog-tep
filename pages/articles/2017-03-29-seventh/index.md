---
title: "Septinta paskaita. Tarpinis pitch'as"
date: "2017-03-29T18:00:00.000Z"
layout: post
path: "/seventh-lecture/"
category: "Paskaitos"
description: "Septintos paskaitos metu susidūrėme su nelengva užduotimi – teko pristatyti savo idėją, apie autoplovyklų rezervavimo programėlę, kurso mentorių komandai ir visiems modulio studentams..."
---

Septintos paskaitos metu susidūrėme su nelengva užduotimi – teko pristatyti savo idėją, apie autoplovyklų rezervavimo programėlę, kurso mentorių komandai ir visiems modulio studentams. Pitch‘as vyko net keturias valandas, išgirdome tikrai nemažai originalių sumanymų. 

Siekdami aiškiai pateikti savo idėją, parengėme 4 min trukmės pristatymą  pagal praeitoje paskaitoje pateiktą A. Bložės principą. Auditorijai pateikėme savo viziją, apklausos rezultatus, pagrindines problemas ir galimus jų sprendimus, taip pat parodėme savo verslo drobės pradinį variantą.  Gaila, tačiau teko skaudžiai „nudegti“.

Vertinimo komisijai užkliuvo esminis pitch‘o kriterijus – hipotezių testavimas. Pristatyme pateikėme tik vairuotojų bei plovyklų apklausos rezultatus, tačiau aiškiai neįvardijome savo iškeltų hipotezių.
Dėl to, komisijai buvo sunku patikėti idėjos reikalingumu.
Apklausos buvo rengtos pagal anksčiau formuluotas hipotezes.

Hipotezės:

- Mes manome, kad automobilių vairuotojai naudosis autoplovyklų rezervavimo paslauga, nes tai padės jiems sutaupyti laiko ir išvengti eilių plovykloje.
- Mes manome, jog pagrindiniai mūsų programėlės vartotojai bus jauni asmenys, nes jie dažniau naudojasi šiuolaikinėmis technologijomis, išmaniaisiais įrenginiais.
- Mes manome, kad autoplovyklų rezervavimo programėlė būtų naudinga pačioms plovykloms, nes būtų suvienodinti klientų srautai, padidintos plovyklų pajamos.
Taip pat naudinga dėl galimybės programėlėje rodyti paslaugas, kainas - iš to gaunama reklama.

Vykdytos apklausos klausimai:

Pirmasis klausimas vairuotojams buvo – ar apskritai tokia programėlė būtų naudinga? Tada vairuotojai turėjo pateikti savo amžių. Taip pat jų pasiteiravome ar ilgai tenka laukti eilėse, norint nusiplauti automobilį. 

Kadangi dalis plovyklų net neketino leistis su mumis į kalbas, tad įvertinome tik 8-ių plovyklų apklausos rezultatus. Plovyklų, kaip ir vairuotojų, pasiteiravome apie programėlės reikalingumą. Taip pat paklausėme apie eiles autoplovyklose ir ar tikrai yra tokia problema. Pasiteiravome apie kainų kitimą/papildomą mokestį mums už programos naudojimą.

Hipotezių testavimas, iš jų gautos išvados buvo pagrindinė mūsų klaida. Taip pat sieksime, kad idėjos dalis apie pajamas ir uždarbį būtų aiškesnė ir tikslesnė. Tikimės, kad iki galutinio pitch‘o išspręsime šias problemas ir priversime patikėti, kad autoplovyklų rezervavimo programėlė yra aktuali. 
