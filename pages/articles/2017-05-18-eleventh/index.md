---
title: "Vienuolikta paskaita"
date: "2017-05-18T19:00:00.000Z"
layout: post
path: "/eleventh-lecture/"
category: "Paskaitos"
description: "Gyvenimas išmaniųjų technologijų sūkuryje jau nieko nebestebina. Šiuolaikinis sociumas tarsi pamišęs \"medžioja\" naujausius įrenginius, vis dažniau bendrauja socialinėje erdvėje. Facebook, Twitter, Myspace, Google+ tai tik maža dalelė socialinių tinklų, vyraujančių šiandien.
Dalyvaudami vienuoliktoje Technologijų antreprenerystės paskaitoje susipažinome su dar vienu tinklu LinkedIn, o plačiau apie tai mums pasakojo , jau kartą paskaitoje viešėjęs Justinas Taruška. "
---

Gyvenimas išmaniųjų technologijų sūkuryje jau nieko nebestebina. Šiuolaikinis sociumas tarsi pamišęs „medžioja“ naujausius įrenginius, vis dažniau bendrauja socialinėje erdvėje. Facebook, Twitter, Myspace, Google+ tai tik maža dalelė socialinių tinklų, vyraujančių šiandien.
Dalyvaudami vienuoliktoje Technologijų antreprenerystės paskaitoje susipažinome su dar vienu tinklu LinkedIn, o plačiau apie tai mums pasakojo , jau kartą paskaitoje viešėjęs Justinas Taruška. 

<figure class="floatRight">
  <img style="height: 250px;" src="./taruska.jpg" alt="taruska">
  <figcaption>J. Taruška</figcaption>
</figure>

##### Kas tas LinkedIn?
Galbūt tai ir nėra viena iš socialinės medijos svetainių, kuriose lankysiesi kasdien ir tikrinsi savo profilį be perstojo. Tačiau LinkedIn turi keletą ypatybių. Tai socialinė erdvė, kur įvairių sričių specialistai bendrauja tarpusavyje, mezga naujas verslo pažintis, dalinasi naudinga informacija, o įmonės įtraukia savo gerbėjus ir ieško naujų darbuotojų.

##### Profilio kūrimas.
Jei vienos socialinės erdvės reikalauja konkretumo, kuriant savo profilį, paminint tik vardą, pavardę, gimimo metus ir t.t. , tai LinkedIn siūlo elgtis atvirkščiai ir nesikuklinti. Gabumai, aktyvi veikla, buvusios ar esamos darbovietės, pasiekimai visa tai turi atsispindėti tavo profilyje, ypač jei nori sulaukti susidomėjimo iš potencialaus darbdavio. Be abejo, kuriant profilį, nepamaišys ir nuotrauka. Tačiau atsargiai! Ji neturi būti pernelyg išraiškinga. Užtenka dailios profilio nuotraukos, kuri kaip bebūtų keista irgi padeda būti lengviau pastebėtiems darbdavių. Juk gerą įspūdį sudarys tik pilnai užpildytas profilis.

##### Kuo daugiau kontaktų tuo geriau.
Jeigu tarkim Facebook‘e draugus atsirenkate atsainiai, tai LinkedIn siūlo pamiršti tai. Kuo daugiau kontaktų turėsite, tuo didesni šansai sulaukti išsvajoto pasiūlymo dirbti. Kontaktus pasiūlo ir pats tinklas, tačiau visada galima į pagalbą išsikviesti  paieškos funkcija. Dar vienas įdomus pastebėjimas – LinkedIn parodo tavo profilio peržiūrų skaičių. Su savo kontaktais galite lengvai dalintis naujienomis, straipsniais ir kt. Taip pat matysi ir jūsų pažįstamų veiklą: pakeistą darbo vietą, naujus kontaktus, atnaujintą profilį, komentarus. 

##### Tad kam tas LinkedIn?
Daugelis sakome, jog Lietuvoje be pažinčių geros ateities net nesitikėk. Tad kodėl nepabandžius tų pažinčių susirasti per LinkedIn.  Kuo daugiau bendrausi, ieškosi kontaktų, aktyviai reikšiesi LinkedIn‘o erdvėje gali sulaukti ne vieno pasiūlymo dirbti. Tad pirmyn!